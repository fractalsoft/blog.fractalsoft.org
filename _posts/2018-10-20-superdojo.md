---
author: torrocus
category: coderdojo
description: Prowadzimy warsztaty na SuperDojo, czyli angażowanie dzieci i młodzież w programowanie i technologie internetowe.
excerpt: Raz w roku wszystkie CoderDojo z Polski spotykają się na SuperDojo. Nas również nie mogło tam zabraknąć. Krótki post o naszych warsztatach dla dzieci.
lang: pl
layout: single
tags: [programming, beginner, charity]
title: SuperDojo 2018
toc: true
toc_label: SuperDojo 2018
toc_icon: users
---

{: .text-justify}
Dzieci to nasza przyszłość. Dlatego angażujemy się w inicjatywy takie jak **CoderDojo**. Uczymy dzieci programowania, kreatywności i wykorzystania technologii. Chcemy, żeby kolejne pokolenia wiedziały, jak to wszystko jest zbudowane. Aby nie były tylko biernymi odbiorcami tego, co jest w Internecie, ale by potrafiły coś stworzyć, wykorzystać technologię w dobrym celu.

{: .text-justify}
W sobotę, 20-tego października, w ramach europejskiego tygodnia kodowania pojechaliśmy do Warszawy na **SuperDojo**. Na co dzień <a href='https://fractalsoft.org/pl' target='_blank' title='Aplikacje internetowe w Ruby on Rails'>**tworzymy aplikacje internetowe**</a>.
Tym razem chcieliśmy poprowadzić warsztaty niekoniecznie związane z programowaniem, ale ciągle w tematyce IT. Zajęcia miały być interesujące dla dzieci oraz inspirujące dla rodziców i mentorów.

{: .text-justify}
<a href='https://super.coderdojo.org.pl/' rel='nofollow noopener noreferrer' target='_blank' title='Wszystkie CoderDojo w jednym miejscu'>SuperDojo</a> organizowane jest raz w roku. W tym roku przyjechało około 350 osób z całej Polski - dzieci, rodzice, mentorzy. Organizatorzy zaplanowali 12 różnych warsztatów, a my prowadziliśmy aż trzy z nich. Jesteśmy z siebie dumni!


## Nasze warsztaty


### **Od zera do YouTubera** - składanie filmów w praktyce

![Okno About w OpenShot](/assets/images/openshot/window-of-about.png){: .align-center}

Na warsztatach uczestnicy poznali tajniki składania filmów.
- Jak łączyć dźwięk z obrazem?
- Skąd brać bezpłatną, ale legalną muzykę?
- Jak ciąć i łączyć materiał wideo podczas montażu?
- Jak dodać napisy oraz wyrenderować film?
- Jak stosować różne efekty wizualne i dźwiękowe w filmach?

{: .text-justify}
Wszystko to można zrobić przy pomocy darmowego narzędzia do obróbki wideo - <a href='https://www.openshot.org/' rel='nofollow noopener noreferrer' target='_blank'>OpenShot Video Editor</a>. Jest to oprogramowanie cross-platform, czyli takie, które można uruchomić na różnych systemach operacyjnych (od Linuksa, przez MacOS, aż po Windows). Warsztaty prowadziła programistka Agnieszka. :movie_camera:


### **Gry bez programowania** - Unity3D

![Splashscreen z Unity](/assets/images/unity/logo-black.png){: .align-center}

{: .text-justify}
Tworzenie gier bez programowania? Przecież to niemożliwe! Tak uważa prawie każdy. Gra oprócz grafiki i muzyki musi mieć przecież mechanikę. A mechanika gry to nic innego jak programowanie. Oczywiście, ale kto powiedział, że trzeba wszystko wymyślać od zera. Dlaczego nie skorzystać z już istniejących klocków?

{: .text-justify}
:video_game: Grzegorz prowadził warsztaty wprowadzające do silnika <a href='https://unity3d.com/' rel='nofollow noopener noreferrer' target='_blank'>Unity</a>. Na warsztatach uczestnicy mogli nauczyć się jak korzystać z podstawowych paczek rozwijając Game Kit.

{: .text-justify}
__Game Kit__ to w pełni funkcjonalny projekt gry. Zawiera on elementy mechaniki, grafiki, muzyki i różne narzędzia. Ninja (tak nazywamy dzieci na __CoderDojo__) mogły budować nowe poziomy gry oraz zmieniać istniejące światy. W zależności od upodobań można było to robić pracując w 2D lub 3D.


### **Zostań sławnym DJ-em** - od muzyki do programowania

![Splashscreen z Sonic Pi](/assets/images/sonic-pi/splashscreen.png){: .align-center}

{: .text-justify}
Wspaniałe narzędzie jakim jest <a href='https://sonic-pi.net/' rel='nofollow noopener noreferrer' target='_blank'>Sonic Pi</a> umożliwia tworzyć muzykę przy pomocy składni i komend języka Ruby. Każdy mały i duży programista marzył o czymś takim. A do tego można uruchomić Sonic Pi na większości systemów operacyjnych.

{: .text-justify}
Ponadto Sonic Pi umożliwia tworzenie muzyki na żywo. Jest to jedna z najciekawszych opcji, która zamienia klawiaturę komputera w konsolę prawdziwego DJ-a. Osoby sprawnie posługujące się tym narzędziem modyfikują kod i od razu słyszymy różnicę generowanych dźwięków. Odbywają się nawet koncerty w klubach z wizualizacją kodu źródłowego.

{: .text-justify}
Warsztaty na __SuperDojo__ wprowadziły uczestników w świat muzyki oraz programowania. Podczas nich uczestnicy rozłożyli dźwięki na czynniki pierwsze. Dowiedzieli się o zasadach działania fal dźwiękowych, akordów oraz instrumentów muzycznych. Mogli na własnych uszach odczuć działania różnych syntezatorów. Wszystko to możliwe było ucząc się programowania w języku **Ruby** (naszym ulubionym jęzku programowania). Zajęcia prowadził mentor Alek. :musical_note:


## Podsumowanie

{: .text-justify}
Prowadzenie warsztatów dla dzieci i młodzieży to duża przyjemność i spora dawka doświadczenia. Młody człowiek chłonie wiedzę jak gąbka wodę. Potrzebuje tylko mentora, który się z nim tą wiedzą podzieli. A wiedza jest przecież dla wszystkich. Zachęcamy, żeby rodzice inspirowali swoje dzieci do działania oraz podsuwali im narzędzia i programy, które to umożliwiają. Aby pozwalali im eksperymentować. Próbowanie oraz nauka poprzez błędy jest szczególnie ważna w całej branży IT, nie tylko w programowaniu.

{: .text-justify}
My również podczas __SuperDojo__ zdobywaliśmy nową wiedzę. Mieliśmy okazję uczestniczyć w warsztatach z <a href='https://kubernetes.io/' rel='nofollow noopener noreferrer' target='_blank'>Kubernetes</a>, czyli systemu do automatycznego zarządzania kontenerami Dockerowymi. Dziękujemy Hubertowi za tę możliwość. Jego zapał i sposób w jaki opowiadał o skomplikowanych rzeczach był fascynujący i zaraźliwy. I żeby nie było, to również były warsztaty dla dzieci. :carousel_horse:

{: .text-justify}
Dziękujemy <a href='https://coderdojo.org.pl/' rel='nofollow noopener noreferrer' target='_blank'>Fundacji Coder Dojo</a> za zorganizowanie __SuperDojo__. Było to olbrzymie przedsięwzięcie pod względem organizacyjnym. Mamy nadzieję, że za rok znowu uda nam się wesprzeć to wydarzenie naszą wiedzą mentorską.

<hr>
<small>Spodobało Ci się? Podziel się tym artykułem z innymi i czytaj nas regularnie.</small>
