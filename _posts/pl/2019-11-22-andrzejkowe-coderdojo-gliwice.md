---
author: torrocus
category: coderdojo
description: "Programistyczne Andrzejki dla dzieci i młodzieży - CoderDojo Gliwice #8"
excerpt: "Będziemy wróżyć przy pomocy komputera. **Napiszemy program lub grę**, która będzie symulowała andrzejkowe wróżby. Wszak Andrzejki to czas zabawy i magii."
header:
  actions:
    - label: Dodatkowa nauka programowania - zapisy wkrótce
      url: '#'
  og_image: /assets/articles/2019-11-22/og_image.png
  overlay_filter: rgba(0, 0, 0, 0.5)
  overlay_image: /assets/articles/2019-11-22/header.jpg
  teaser: /assets/articles/2019-11-22/teaser.jpg
lang: pl
locale-ref: coderdojo-gliwice-8
locale: pl
permalink: /pl/coderdojo/2019/11/andrzejkowe-coderdojo-gliwice/
tags: [programming, beginner, charity]
title: Programistyczne Andrzejki - CoderDojo Gliwice - 2019-11
toc: true
toc_label: CoderDojo - 31.11.2019
---

{: .text-justify}
Pierwsze takie Andrzejki dla programistów i programistek!
Myślicie, że andrzejkowe wróżby już odeszły w zapomnienie?
Że to wszystko jest nudne i przestarzałe?
Pokażemy Wam jak to się robi nowocześnie.
Postanowiliśmy połączyć magię i tradycję Andrzejek z kreatywnym podejściem do technologii.
Przenosimy wróżby na nowy, techniczny poziom.
To będą **programistyczne Andrzejki**!


## Co to są Andrzejki?

{: .text-justify}
Andrzejki to imieniny Andrzeja, zwanego też Jędrzej.
Stąd Andrzejki dawniej znane były jako Jędrzejki lub Jędrzejówki.
Tradycją Andrzejek są andrzejkowe wróżby, które dawniej odprawiało się w wigilię świętego Andrzeja.

{: .text-justify}
Jedną z najpopularniejszych wróżb jest **lanie wosku** przez dziurkę od klucza.
Następnie interpretuje się cień padający z tak powstałego kształtu.

{: .text-justify}
Inną popularną wróżbą jest **wróżenie z butów**.
Każdy uczestnik udostępnia swój but.
Z najbardziej oddalonego miejsca w pokoju układa się buty jeden za drugim, ale tak aby się stykały.
Cały ten sznurek butów prowadzony będzie w kierunku drzwi.
Wygrywa ta osoba, która pierwsza przekroczy próg.

{: .text-justify}
Wiadomo, to wszystko tylko zabawa.
Ale to właśnie podczas zabawy możemy się najwięcej nauczyć.
I właśnie to będzie naszym celem zajęć.


## Jak programować Andrzejki?

{: .text-justify}
Czyż programowanie nie wydaje Wam się magiczne?
Wrzucacie polecenia i instrukcję do komputera, a on to wykonuje.
To jest właśnie nasz sposób na programistyczne wróżby andrzejkowe.

{: .text-justify}
Zajęcia zaczniemy od wróżby dla wszystkich uczestników.
Będzie to wróżba sprzętowa, ale do programowania zaraz dojdziemy.
Wróżenie z butów zamienimy na wróżenie z laptopa.
💻

{: .text-justify}
Następnie już w dwóch grupach będziemy uczyć się programowania na różne sposoby.
Możemy przedstawić wróżenie z laptopa w postaci gry dla wielu uczestników.
Oczywiście nie będzie trzeba zdejmować butów, bo wszystko będzie się opierać o liczby.

{: .text-justify}
Zbudujemy **magiczną kulę, która prawdę Ci powie** albo przynajmniej taką kulę, która ułatwi Wam podejmować trudne decyzje.
🔮

{: .text-justify}
Przelejemy strumień danych przez klucz publiczny i zobaczymy co z tego powstanie.
🗝️

{: .text-justify}
Nauczymy Was co nieco o fraktalach.
Będziemy generować fraktale, a następnie odczytywać z nich różne magiczne kształty.
Temat fraktali jest szczególnie bliski naszemu sercu, ponieważ jesteśmy programistami właśnie z **Fractal Soft**.
❤️
Przypadek?
Nie sądzę...


## Ważne informacje o CoderDojo

{: .text-justify}
W gliwickim CoderDojo nastąpiły małe zmiany.
Od teraz **zajęcia odbywać się będą w nowym miejscu**, w samym centrum Gliwic.
Ci którzy uczestniczyli w [letnich zajęciach RubyCamp](/pl/szkolenia/rubycamp/) już tam byli, ale w innej sali.

{: .text-justify}
W najbliższym czasie **spodziewajcie się ogólnych tematów zajęć**, bez podziału na grupy tematyczne.

{: .text-justify}
CoderDojo jest **za darmo i dla wszystkich** - małych i dużych.
Dlatego chcielibyśmy przed zajęciami wiedzieć ile osób przyjdzie, bo musimy się na to przygotować - tzw. logistyka.
Prosimy Was o kliknięcie w ikonkę kciuka pod artykułem.
👍

{: .text-center}
**⬇️ Kliknij w kciuka ⬇️**

----

{% include common/coderdojo--footer.html date='31.11.2019' %}

----
{% include common/footer--polish-text.html %}
