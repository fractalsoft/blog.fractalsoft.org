---
author: womanonrails
category: coderdojo
description: CoderDojo Gliwice #1
excerpt: "W czasie deszczu dzieci się nudzą, ale nie na **CoderDojo w Gliwicach**. Listopadowe zajęcia zapowiadają się wyśmienicie. Zapraszamy do zapoznania się z tematami."
lang: pl
tags: [programming, beginner, charity]
title: Nauka programowania dla dzieci i młodzieży - CoderDojo Gliwice - 2018-11
toc: true
toc_label: CoderDojo - 17.11.2018
---

{: .text-justify}
Zajęcia **CoderDojo Gliwice** zbliżają się wielkimi krokami.
Przygotowaliśmy dla Was mnóstwo wiedzy i już nie możemy się doczekać, kiedy się spotkamy.

{: .text-justify}
Zainspirowani [SuperDojo](/coderdojo/2018/10/superdojo/) wprowadzamy nową formułę zajęć.
Chcemy, aby każdy znalazł coś dla siebie i mógł wykorzystać zajęcia {% include common/coderdojo--colorful-text.html %} jak najlepiej.
Dlatego postanowiliśmy informować o naszych planach.
Możemy zapewnić, że będzie dużo programowania, tworzenia gier, budowania robotów oraz wiele kreatywnych zajęć, ale zero nudy!
Poniżej zamieszczamy tematy jakie będą poruszane podczas najbliższego spotkania CoderDojo Gliwice.
Prosimy o wybranie jednego z nich.


## Tematy na CoderDojo Gliwice

### Moja przygoda z RPG Maker

![Logo RPG Maker VX Ace](/assets/images/rpgmaker/rpg-maker-vx-ace.png){: .align-center}

{: .text-justify}
_Jak stworzyć własną grę typu RPG?_
Jak stworzyć świat pełen bohaterów i zaprojektować ich przygody?
Jak zdobywać skarby, walczyć z potworami i przygotować ciekawą fabułę gry?
🎮

{: .text-justify}
**[Programistka Agnieszka](https://womanonrails.com/pl/)** poprowadzi zajęcia wprowadzające do programu **RPG Maker**.
Będzie można poznać obsługę programu RPG Maker VX Ace.
Każdy ninja stworzy swoją własną, unikalną grę.
Na początku ważne będzie stworzenie mapy.
Powstaną nowe kontynenty i wyspy, a na nich góry, rzeki, lasy i miasta.
W miastach będzie można stawiać budynki oraz rozmieszczać postaci (tzw. NPC).
W wybranych lokacjach twórcy będą mogli również umieszczać potworki.
Uczestnicy CoderDojo będą mogli testować swoją grę, czyli po prostu w nią zagrać oraz dać zagrać koleżance lub koledze obok.

Wymagania:
+ {: .text-justify} Ściągnij i zainstaluj {% include common/foreign-link.html name='RPG Maker VX Ace' url='https://www.rpgmakerweb.com/download/free-trials/trial-rpg-maker-vx-ace' %} - oprogramowanie do tworzenia komputerowych gier fabularnych.
  Na potrzeby zajęć CoderDojo wystarczy wersja trial (darmowa).
  Nie trzeba więc płacić za pełną wersję.
+ Słuchawki - jeśli chcesz mieć dźwięk w swojej grze.


----

### Pierwsze kroki w języku C#

{% include common/monodevelop--headline-image.html %}

{: .text-justify}
**Programista Grzegorz** przeprowadzi pierwszą lekcję **programowania w języku C#**.
Będą to podstawy programowania.
Rozpocznie się od wypisywania tekstu na konsoli, czyli tzw. [Hello World](/programming/2018/10/hello-world/) oraz deklarowania zmiennych.
Kolejne kroki to odczytywanie danych z konsoli, podstawowe działania matematyczne oraz instrukcje warunkowe.

Zapytacie _"Po co to wszystko?"_

{: .text-justify}
Ponieważ tworzenie gier zawsze zawiera elementy programowania.
I bez umiejętności programowania ciężko będzie tworzyć profesjonalne gry.
🎲

Wymagania:
+ {: .text-justify} Ściągnij i zainstaluj {% include common/foreign-link.html name='MonoDevelop' url='https://www.monodevelop.com/' %} - darmowe środowisko programistyczne umożliwiające programowanie w C# oraz innych językach platformy .NET (dotNet).
Oprogramowanie to działa na różnych systemach operacyjnych (Linux, Windows, OS X).


----

### Muzyczny programista

![Zapis nutowy Mazurka Dąbrowskiego](/assets/articles/2018-11-07/mazurek-dabrowskiego.png){: .align-center}


{: .text-justify}
Czy ktoś wie co to za nuty?
_Jaka to melodia?_
Z jakim wydarzeniem jest związana?

{: .text-justify}
Każdy uczestnik CoderDojo najpierw zamieni zapis nutowy na długość i częstotliwości fal dźwiękowych.
A następnie nauczy się jak **programować muzykę w języku Ruby**.
Po zaprogramowaniu całego utworu muzycznego grupa zastanowi się jak zoptymalizować program.
Wtedy zacznie się prawdziwe programowanie.
Powtarzające się fragmenty (np. refren) zostaną zamknięte w pętle, a wartości nutowe wrzucone do zmiennych tablicowych.
Zajęcia muzyczno-programistyczne przeprowadzi **[programista Alek](https://torrocus.com/)**.
🎶

Wymagania:
+ {: .text-justify} Ściągnij i zainstaluj {% include common/foreign-link.html name='Sonic Pi' url='https://sonic-pi.net/' %} - oprogramowanie pozwalające generować dźwięki instrumentów oraz miksować muzykę programując w języku Ruby.
  Projekt jest open source.
  Można go uruchomić na różnych systemach operacyjnych (Raspberry Pi, Windows, Mac, Linux).
+ Słuchawki - obowiązkowo!
📢


----

### Programowanie w C na Arduino

{% include common/arduino--headline-image.html %}

{: .text-justify}
**Mentor Darek**
🧔
wprowadzi w świat łączący programowanie oraz elektronikę.
Grupa ninja na zajęciach CoderDojo będzie **programować płytki Arduino w języku C**.
Na początku będzie zapoznanie się ze sprzętem i trochę teorii wprowadzającej.
Później już będzie tylko praktyka.
A jak wiadomo praktyka czyni mistrza.

Wymagania:
+ {: .text-justify} Ściągnij {% include common/foreign-link.html name='Arduino Desktop IDE' url='https://www.arduino.cc/en/Guide/HomePage#install' %} - aplikację służącą do pisania programów oraz wgrywania ich na płytki Arduino.
  Środowisko jest dostępne do instalacji na różne platformy (Windows, Mac OS, Linux) oraz w wersji portable, czyli bez potrzeby instalacji w systemie (Windows, Linux).

----

{% include common/coderdojo--footer.html date='17.11.2018' %}

----
{% include common/footer--polish-text.html %}
