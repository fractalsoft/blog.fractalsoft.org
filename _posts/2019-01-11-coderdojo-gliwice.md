---
author: womanonrails
category: coderdojo
description: "Programowanie dla dzieci - CoderDojo Gliwice #3 - Kryptografia, AI i język programowania C#"
excerpt: Po świątecznym wypoczynku startujemy z nowymi siłami. Będzie dużo zabawy. Zapoznajcie się z tematami zajęć.
lang: pl
layout: single
tags: [programming, beginner, charity]
title: CoderDojo Gliwice - 2019-01-19
toc: true
toc_label: CoderDojo - 19.01.2019
---

{: .text-justify}
Święta, święta i po świętach!
Wracamy do Was z nowymi siłami, wypoczęci i pełni ciekawych pomysłów.
Mamy dla Was ambitne plany na ten rok 2019.
Czy jesteście gotowi by udać się z nami w podróż po **językach programowania**, tworzeniu gier komputerowych, budowaniu robotów czy rozszyfrowywaniu tajnych wiadomości?
Nie czekajcie i dołączcie do **CoderDojo Gliwice**!

## Poprzednie zajęcia

{: .text-justify}
Na ostatnich zajęciach zorganizowaliśmy dla Was [świąteczny konkurs CoderDojo](/coderdojo/2018/12/coderdojo-gliwice/#konkurs).
Bardzo dziękujemy Wam za udział oraz fantastyczne pomysły.
Ciekawskich zapraszamy do przeczytania [relacji z konkursu](/coderdojo/2018/12/coderdojo-gliwice-konkurs).
A teraz do rzeczy!

## Tematy na CoderDojo Gliwice

### Szyfry od podstaw - zakoduj się z nami

![Fragment mechanizmu zamka szyfrowego](/assets/articles/2019-01-11/code.jpg){: .align-center}

{: .text-justify}
Agnieszka i Alek wprowadzą Was w świat **szyfrów i kodowania informacji**.
Chcecie poczuć się jak badacze Enigmy? :slot_machine:
Zapraszamy do zabawy!
Na początek poznamy podstawowe szyfry.
Nauczymy się szyfrować i deszyfrować wiadomości za ich pomocą.
Następnie zautomatyzujemy pracę pisząc odpowiednie programy komputerowe.
Pomoże to nam przyśpieszyć proces szyfrowania i deszyfrowania. :closed_lock_with_key:

{: .text-justify}
Ale to nie koniec!
Szyfry to część dziedziny nauki zwanej kryptografią.
A w planach jest cała seria zajęć o szyfrach.
Dodatkowo w cyklu związanym z kryptografią chcemy pokazać:
- Jak łamać szyfry?
- Jak przywracać utracone wiadomości?
- Jak dzielić informacje z innymi?

{: .text-justify}
Na koniec serii zajęć planujemy grę dla prawdziwych szpiegów, ale o tym w kolejnych artykułach.

Wymagania:
+ odrobina szpiegowskiego zacięcia
+ chęć współpracy z innymi
+ otwarty umysł :wink:

----

### Python nie taki straszny

{% include common/python--headline-image.html %}

{: .text-justify}
:snake:
**Programowanie w Pythonie** przydaje się nie tylko do projektów świątecznych.
Na ostatnich zajęciach ninja programowali choinki w Pythonie.
Poznali dzięki temu pętle oraz nauczyli się jak budować funkcje.
Mentor Darek :neckbeard: chce pójść kolejny krok dalej w poznawaniu Pythona.
Tym razem poznacie różne struktury danych i operacje na nich.
Dowiecie się, że lista to nie tylko lista zakupów, ale że możecie na niej przechowywać dane w Pythonie.
A kto jeszcze nigdy nie używał słowników to będzie miał okazję zbudować własne.

{: .text-justify}
Ponadto [programowanie Arduino](/coderdojo/2018/11/coderdojo-gliwice/#programowanie-w-c-na-arduino) wciąż jest w modzie i temat ten jest cały czas kontynuowany.
Polecamy go szczególnie dla młodszych ninja, którzy chcą poeksperymentować z elektroniką.

Wymagania:
+ {: .text-justify} Ściągnij i zainstaluj <a href='https://www.python.org/downloads/' rel='nofollow noopener noreferrer' target='_blank'>Python</a> - język programowania wysokiego poziomu, szczególnie popularny w środowiskach akademickich. Jest darmowy i ma wiele użytecznych bibliotek. A w dodatku uruchomić go można na różnych systemach.

----

### Rozrywka interaktywna czyli pierwsza gra w C#

{% include common/monodevelop--headline-image.html %}

{: .text-justify}
Trzecia część zajęć z **programowania w C#**.
Przez proces tworzenia swojej pierwszej gry przeprowadzi Was programista Grzegorz. :computer:
Na wcześniejszych zajęciach nauczyliśmy się deklarować zmienne, używać instrukcji warunkowych oraz pętli.
Tym razem zgłębimy temat interaktywnego medium jakim są gry komputerowe.
Wykorzystamy nasze umiejętności z poprzednich zajęć, by dowiedzieć się, czym jest główna pętla gry i stworzyć naszą pierwszą grę komputerową.

{: .text-justify}
Zajęcia rozpoczniemy od powtórki.
Następnie omówimy, czym są gry komputerowe oraz ich budowę.
Dowiemy się też czym są metody.
Na koniec zajęć stworzymy naszą pierwszą grę. :video_game:
Będzie to gra w kółko krzyżyk.

Wymagania:
+ {: .text-justify} Ściągnij i zainstaluj <a href='https://www.monodevelop.com/' rel='nofollow noopener noreferrer' target='_blank'>MonoDevelop</a> - darmowe oraz wielosystemowe IDE, czyli zintegrowane środowisko programistyczne. Pozwala na programowanie w językach takich jak C#, F#, Visual Basic i inne.

## Informacje organizacyjne

### Czas zajęć :alarm_clock:
_19.01.2019 (sobota) od 09:00 do 12:00_

### Miejsce zajęć :office:
{% include common/coderdojo--workshops-place.html %}

----
<small>Spodobało Ci się? Podziel się tym artykułem z innymi i czytaj nas regularnie.</small>
